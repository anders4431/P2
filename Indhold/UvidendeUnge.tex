
Ifølge en undersøgelse, lavet af YouGov Zapera \cite{DanskeB1}, har unge danskere store økonomiske problemer. 37\% af de adspurgte danskere mellem 18- og 27 år tilkendegav i undersøgelsen, at de ikke ved hvad ordet ”rente” betyder, over halvdelen kan ikke udpege den billigste blandt tre simple lånemodeller og rigtig mange af de unge har ofte overtræk på deres konti. Dog siger Danske Bank at de ældre generationer ikke er meget bedre, hvilket kunne betyde at de unge arver deres forældres dårlige vaner. Det kunne på den anden side også være et tegn på, at vi i vores opvækst har brug for at lære mere om økonomi. For hvis man som forældrene ikke ved så meget om det, har man meget svært ved at lære det videre til børnene. Dette giver altså anledning til, at man forsøgte at lære børn fra en forholdsvis ung alder, at forstå hvad rente er, og hvad der sker når man bruger penge man ikke har, altså låner.    \\
\\
Samtidigt drukner de unge i stor gæld. En ny opgørelse fra Statens Administration viser, at unge skylder staten over 22 milliarder i SU-gæld. Denne gæld kommer af, at knap 55.000 \cite{dr.dk} nuværende og tidligere studerende har studie-lån, som ikke er afbetalt på. Ifølge økonomistyrelsen havner unge i disse problemer, fordi de efter endt studie, hvor SU-lånet skal tilbagebetales, har svært ved at komme i job\cite{jobindex}. Faktisk har mange så svært ved at betale gælden tilbage, at sagerne ryger videre til inddrivelse hos skat\cite{BusinessDK1}. I virkeligheden er der altså et ret stort problem med SU-lånene. For mange unge, der har svært ved at få de økonomiske ender til at nå sammen under studietiden, er SU-lånene meget attraktive. De har en meget lav rente, og så skal de først betales tilbage ved starten af det andet kalender år, efter endt studie. Alle studerende regner selvfølgelig med at have job til den tid, hvorfor tilbagebetaling ikke burde være et problem. Hvis dette modsat ikke sker, havner de fleste på kontanthjælp, eller på dagpenge. Og med en sådan indkomst, kan det være utrolig svært at betale en gæld på sandsynligvis over 100.000 kr. tilbage. Derfor kan det være farligere at optage et lån end den gennemstnitslige studerende måske regner med. Derfor kunne det være relevant at man i en tidligere alder får kendskab til lån og hvordan disse fungere.  \\
\\
Herudover er godt 50.000 unge registreret i RKI som dårlige betalere, hvilket er flere end nogensinde ifølge Kim Bach fra Experian. Danske Studerendes Fællesråd og Danske Bank har undersøgt, hvorfor så mange unge har gæld, som de ikke kan betale tilbage. Ifølge dem er årsagen, at unge ved for lidt om privatøkonomi. Vi ser dog også den muglighed, at unge simpelthen ikke får et job, og derfor ikke har råd til at afbetale. Danske Studerendes Fællesråd foreslår, at unge bør få gratis rådgivning, når de starter på et SU-lån. \cite{dr.dk}. En anden mulighed, var at man gav unge en forståelse for lån og gæld, gennem deres opvækst, og lader dem forstå, at det har en konsekvens at man ikke får betalt de penge man skylder til tiden. Samtidigt bør man sørge for, at alle kender fordelen ved at spare op. Således kunne man opmuntre unge mennesker til at tage et "arbejds-år" inden studiestart, hvor de både kunne "fjumre" og tjene penge til en god opsparing. På den måde kunne mange blive fri for overhovedet at tage et lån.
