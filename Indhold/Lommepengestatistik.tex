I dette afsnit bliver der undersøgt hvor udbredt det er at give lommepenge til sine børn, og hvor mange penge de får. Det bliver også undersøgt, om der er pligter forbundet med udleveringen af lommepenge.

Fællesforeningen for Danmarks Brugsforeninger (FDB), har lavet en undersøgelse, der bl.a. kigger på hvor mange børn der får lommepenge, og om der er også hører pligter med. \cite{FDB1} Undersøgelsen omfatter 1.999 respondenter, og er lavet i 2011.
Ifølge FDB, får lidt over halvdelen (51\%) af de danske børn mellem 3 og 17 år lommepenge. Søjlediagrammet figur \ref{FaarBarnLommepenge} illustrerer forældres svar på, om deres børn får lommepenge. Det store spring, sker fra børn mellem 6 og 8 år, hvor 38\% får lommepenge, til børn mellem 9 og 11 år, hvor 75\% får lommepenge. Det er specielt omkring 9-års alderen, at børnene begynder at få lommepenge. 

Syv ud af 10 forældre svarer, at der er pligter der skal udføres, for at få lommepenge. Heraf siger halvdelen at der bliver skåret i lommepengene hvis pligterne ikke bliver udført. Af de forældre der giver deres børn lommepenge, siger 59\%, at der kan tjenes ekstra penge, ved at udføre ekstraopgaver.
Ifølge undersøgelsen, modtager et barn der får lommepenge i gennemsnit 69,50 kr om ugen.

En undersøgelse fra Nordea, viser at de børn med flest pligter, er dem mellem 9 og 14 år. Ansvarsområder kan være fx kæledyr, madlavning/indkøb, opvask, skraldespand, lektier og oprydning på værelset. \cite{Nordea1}

Rigtig mange børn får lommepenge, og mange børn skal udføre pligter for pengene. Her vil der være god mulighed for, at lære børn mere om økonomi, gennem fx et opsparings system, eller at der på anden måde, kan bruges nogle økonomiske elementer fra den virkelige verden.
\begin{figure}[htb]
\centering
\includegraphics[width=0.7\textwidth]{Billeder/FaarBarnLommepenge.png}
\caption{Forældres svar på spørgsmålet "\textit{Får dit barn lommepenge?}"}
\label{FaarBarnLommepenge}
\end{figure}