I dette afsnit bliver der konkluderet på hvilke elementer, fra netbankerne og de gennemgåede freelancesystemer, vi har valgt at implementere i vores lommepengesystem.

Fra bankerne er vi især blevet inspireret af deres måde at give kunden et overblik, dette har resulteret i at vi i vores program vil implementere noget lignende Spar Nords udseende. Dette betyder at der skal være en fane i programmet indeholdende en liste over indkomster og hævninger. Desuden vil der være to diagrammer i denne fane, det første er et cirkeldiagram som giver et overblik over hvor meget de forskellige pligter udgør af den samlede inkomst. Det andet er en graf der viser saldoen på kontoen i forhold til tid. Tidsintervallet der skal implementeres i vores program er også med inspiration fra netbankerne, vi har dog i første omgang valgt at man kun kan se samtlige transaktioner. I det videre arbejde vil der blive undersøgt om det er en \textit{slider} eller noget andet der er idéelt, så man kan ændre tidsrammen for graferne. Ydermere skal brugerne af programmet, ligesom bankkunder, have en vis procentdel i rente.

Fra freelancesystemerne er der ikke kun enkeltstående designmæssige ting vi har taget til os. Dette skyldes at hele grundidéen i det  valgte lommepengesystem, og disse freelancesystemer er den samme. Vi  vil, ligesom disse systemer, have en liste over ledige pligter. Pligterne på denne liste kan eventuelt have en kort beskrivelse skrevet af forældrene, derudover også hvor mange penge pligten giver. Valutaen i vores system er 1:1 i forhold til den danske krone, og kan ligesom visse freelancesystemer udbetales fra den virtuelle konto til brugerens rigtige bankkonto hvis brugeren anmoder om det. I vores tilfælde vil det dog kræve at forældre manuelt går ind og overfører fra deres egen konto til barnets. Yderligere er det blevet besluttet at barnet skal vælge opgaven i programmet og så derefter løse den, det er altså ikke meningen at barnet kan løse en opgave og så først derefter skrive dette ind i systemet. Dette er valgt på baggrund af at søskende ikke skal kunne tage æren for en opgave et andet familiemedlem har løst.

I øvrigt er vi opmærksomme på at lave layoutet så simpelt og brugervenligt som muligt, da det er børn og ikke nødvendigvis tekniske forældre der er programmets målgruppe. 

Vi har fravalgt at lave søjlediagrammer, dette vil muligvis høre til det videre arbejde. Yderligere har vi fravalgt at børnene kan lave transaktioner mellem hinanden, dette sker på baggrund af at ældre søskende ikke skal have mulighed for at udnytte deres yngre søskende.




